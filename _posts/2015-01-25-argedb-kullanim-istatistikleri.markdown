---
layout: post
title:  "Argedb Kullanım İstatistikleri"
date:   2015-01-25 15:00:00
tags: "blog, merhaba, dünya"
image: /assets/article_images/argedb.jpg
---

# Argedb Kullanım İstatistikleri

Uzunca bir süredir **Argedb** için geliştirme işlemlerimize devam ediyoruz. Bugüne kadar hem tecrübe hem de yetenek olarak epey yol kat ettik. Bu gönderimizde sizlere, bugüne kadar neler ürettiğimizle ilgili bilgiler vereceğiz.

Geldiğimiz noktada **19** adet etkinlik ([Referanslarımız](http://argedb.com/#references)) **Argedb** altyapısını kullanmış ya da halen kullanmaya devam ediyor. Bu sayı bizim için oldukça önemli çünkü yola koyulduğumuz günlerde hedeflediğimiz rakama oldukça yakın. Biz de bu bakış açısıyla önümüzdeki dönem için hedeflerimizi biraz daha büyütüyoruz. 

### Rakamlar

Argedb altyapısı kullanan tüm sistemlerde bugün itibari ile toplam kullanıcı sayısı **4.401** kişiye ulaşmıştır. Bu kullanıcıların hepsi farklı farklı sistemlerde kayıt olmalarına rağmen, tüm **Argedb** altyapısı kullanan sistemler için aynı hesabı kullanabilmektedir. Bunun yanında **Argedb** altyapısı aracılığı ile **65** farklı başvuru formu üzerinden, **7.939** adet kullanıcı başvuru toplanmıştır. Alınan bu başvurular **91** hakem aracılığı ile **10.464** değerlendirme işlemine tabi tutulmuştur. 

Tüm bu başvuru ve değerlendirme süreci boyunca etkinliklere katılan kullanıcılara kayıt, başvuru ve bilgilendirme amaçlarıyla **11.061** adet SMS gönderilmiştir ve etkinliklerin bütün sayfaları **1.865.648** kez kullanıcılar tarafından ziyaret edilmiştir. 

Bu rakamlarla **Ahir Ar-Ge Danışmanlık A.Ş.** olarak gurur duyuyoruz. 

### Sonuç

Tüm bu rakamlar bize gösteriyorki; mevcut sistemimiz oldukça güçlü bir konumda ve iyi bir performansla müşterilerimize hizmet ediyor. Ancak bu kadarla sınırlı kalamayız. Bu nedenle önümüzdeki yıl için bu rakamların her birini **4** katına çıkarmayı hedeflerimiz arasında tutuyoruz. Bunun yanında mevcut sistemimizde iş yükünü hafifletecek yeni özellikler üzerinde de Ar-Ge faaliyetlerimizi sürdürüyoruz. 

Çok yakında sizlere yeni bir haber daha duyuracağız. Lütfen bizi takip etmeye devam edin.
